---
date: 2020-06-19
title: "Tuzinolog"
---
**Walijski prawie-katolicki kościół, najczystszej wanny w Walii lub być może w Chinach ale raczej w Walii.**

*Tuzinolog **Pana Propera** z możliwością późniejszego rozszerzenia do dwa tysiące pięćdziesiąt dziewięciologu, gdy już ludzkość wejdzie na nowy poziom świadomości - kosmiczno-łazienkowo-sanitarny!*

1. Jam jest **Pan Proper** - wymieniaj moje imię nadaremno ile tylko dusza zapragnie. Wielu osobom to bardzo pomogło w trudnych chwilach! Serio. Nie znam ich osobiście i nie wyliczę, no ale nie będziesz chyba zarzucać mi kłamstwa! Wszędzie, tylko proszę nie tu - nie na stronach mojego tuzinologu z możliwością jego późniejszego rozszerzenia do dwa tysiące pięćdziesiąt dziewięciologu!

2. Przyjmij w sercu, że **wszyscy jesteście moimi dziećmi** - równymi mi - z czasów kiedy nie istniał w ogóle czas, a środki piorące mnożyły się jak króliki lub też jak “grzyby po deszczu” - jeśli jesteś wegetarianinem. Był to świat pierwotnej otwartości - otwartości na ducha, naturę i chemię sanitarną.

3. Ponieważ jesteście moimi dziećmi, bardzo ważne jest byś Ty **nigdy nie krzywdził niczyich dzieci**, nawet jeśli pociągają cię fizycznie - a właściwie głównie wtedy. Będę się przy tym przykazaniu upierał jak nie wiem co. Wiadomo, że wy ludzie, różnie macie w głowach, ale jeśli już naprawdę masz tak dziwnie ukierunkowane pożądania, to po prostu zrób sobie dobrze, oglądając animowaną mangę.

4. **Nie będziesz miał innych środków piorących po mnie**, *no chyba, że tłuszcz przywarł jak cholera i inaczej się nie da*. O mężny synu i mężna *(a także dodatkowo piękna - i nie daj sobie wmówić, że jest inaczej)* córko! - nie daj się zwieść zwodniczym podszeptom Ajaxu! To on był pierwszym, który narzucił ludzkości iluzję oddzielenia od ich kochającego ojca!

5. Wiedz, że kiedyś znów **nastanie moje królestwo** i wszędzie będzie tak samo dobra chemia jak w niemieckich sklepach. Jam nie ulubował sobie żadnej nacji, ale nie ukrywam, że lubię jak Żydzi inwestują gotówkę w środki piorące. Wiedz, że nie ma dla mnie znaczenia kolor skóry, ale jeśli za bardzo zaczyna sinieć, to przyjrzałbym się temu bliżej!

6. **Nie zabijaj.** Oczywiście tego nie da się w pełni zrealizować, bo nawet idąc po chodniku niechcący nadeptuje się mrówki, czy też chodząc po drodze, nieumyślnie ubija się świnię lub słabo widoczną w trawie krowę. Chodzi o to by, zabijać tylko wtedy gdy inaczej się nie da - nie dla zarypiastej przyjemności moi panowie z piórkowanymi kapeluszami! Ucz się  raczej doceniać każde życie - bo widzisz - tylko dzięki niemu, nie leżymy w trumnie, choć faktycznie garnitur sprawia, że wygląda się wtedy nienajgorzej. Wiedz że tylko dzięki życiu nie jesteśmy smutnymi panami w sarkofagach. A propo czy słyszałeś, że w jednej ze szkół w Lublinie odkryto na poddaszu zamurowaną mumię egipską?

7. **Nie cudzołóż.** A właściwie nie cudzołóż w brudnej wannie. Jeśli już chcesz cudzołożyć w wannie, to weź mnie trochę na szmatkę i pousuwaj te wszystkie szorstkie nierówności.

8. **Spraw by wanna była tak czysta**, że jeśli twój partner przyłapie cię na cudzołożeniu, to czystość wanny ukoi cały jego gniew i być może do was dołączy.

9. Nie interesuje mnie to co i z kim robicie w łóżku bylebyście od czasu do czasu robili to w wannie. Wyjątkiem jest drzemka pod wodą - tego lepiej w łóżku nie robić!

10. Nie mów fałszywego świadectwa przeciw bliźniemu swemu. Możesz kłamać jak najęty jeśli czujesz, że to bliźniemu pomoże, ale po prostu nie rób tego na jakimś świadectwie.

11. Im bardziej pożądasz rzeczy tym bardziej się nimi stajesz. Jeśli pożądasz ich trochę to jeszcze w porządku, ale jeśli czynisz to bez umiaru możesz wylądować na wystawie sklepowej jako manekin. W każdym razie gdy ktoś domaluje ci nagle nos, to nie mów, że nie ostrzegałem.

12. Jeśli spotkasz na ulicy Starego Chajzera to się przeżegnaj. Chyba, że Chajzer porzucił reklamę środków piorących i został kominiarzem - wtedy po prostu złap się za guzik.

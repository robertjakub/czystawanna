+++
title = "Przypowieść o ziewaniu."
pagetitle = "Przypowieść o ziewaniu."
sitetitle = "przypowieści"
description = " "
#type = "music"
date = "0001"
dateformShort = " "
series = ["przypowieści duszy"]
[ author ]
  name = "Marek Grabie"
+++

Na początku wszystkiego Pan Proper stał na poziomej półce, gdyż nie istniał w ogóle pion. Samego poziomu też było jak na lekarstwo bo ledwie tyle by móc tam zamocować półkę. *Wkrótce jednak poziom wszechświata nieco się podniósł, tak by koń Karino miał się gdzie zmieścić.* Koń Karino zasiadał po prawicy Pana Propera, stał po lewicy, a leżał tuż przed nim.

Wówczas Pan Proper zapytał konia: „dlaczego tak się wiercisz”?
-- Koń Karino nie wiedział. Pan Proper też nie wiedział i właśnie dlatego się go pytał -- ale odpowiedzi żadnej nie dostał bo Koń Karino nie wiedział.

Któregoś razu, gdy Koń leżał przed Panem Properem ten pogłaskał go i zwierzę przestało się wiercić. Zasnęło. Śnił mu się cały wszechświat, który w tym śnie wiercił się niejako zamiast niego. W śnionym świecie był już pion, był też Koń Karino i Pan Proper, zwierzęta oraz ludzie. *Wszyscy wiercili się zamiast Konia Karino.*

Pan Proper w świecie gdzie nie istniał jeszcze Pion pogłaskał konia po raz drugi. Wszystkie istoty we śnie konia zaczęły się uspokajać i wierciły się coraz mniej. Najbardziej ruchliwi byli ludzie, którzy nadal nie mogli ustać w miejscu i wpadli na pomysł by czynić sobie ziemię podaną. Wymyślili też sobie grzech, zbawiciela, gorączkę złota i oczywiście podatki. 

Wówczas Pan Proper rzekł:
\
Niech ludzie żyjący w pionie otrzymają ode mnie tajemny znak, który będzie im przypominał, że wszyscy są jednością - gdyż narodzili się z jednego snu Konia Karino. Niech będzie to coś, co przypomina odgłos konia paszczą z filmu „Rejs”. 
\
Tym znakiem będzie **ziewanie**. Otwierając usta i wydając przeciągłe: „aaaaa” lub też bezdźwięcznie jeśli zwyczajnie nie wypada im zbyt głośno przypominać konia. 

*I pogłaskał Karino po raz trzeci*. Ludzie zaczęli ziewać a pierwszy był Krzyżaniak. Syn walecznego Krzyżaniaka, którego ojcem był mniej waleczny ale za to bogaty Krzyżaniak, który często mawiał „Dzyń, dzyń”. Być może zresztą Krzyżaniak wcale nie był pierwszy - to zależy od tego czy wpłaci składki na Halo Radio.

Z ziewaniem tak jest, że czasem naprawdę trudno powiedzieć kto był pierwszy. Tajemny i trzeba przyznać, że dość durny znak uspokajał ludzi w poczuciu bycia jednością w Koniu Karino i Panu Properze. 

*Wszystkim zaczęło się chcieć spać, więc Pan Proper stworzył im noc -- dzień pierwszy. Żeby oni też mogli przestać się wiercić*.

Wówczas w świecie bez pionu Koń Karino nie tylko już się nie wiercił, ale dotarł do snu bardzo głębokiego –- spokojnego snu, prawie bez marzeń sennych, a podłączona do jego mózgu pozioma aparatura EEG – wskazywała stan Delta, czyli taki od 0.5 do 3 Hz – ale takich w poziomie, a nie jak na znanych ludziom wykresach. 

Od tego czasu, gdy stworzenia za bardzo się wiercą, zapominając o swojej jedności w Koniu Karino, Pan Proper głaszcze zwierzę i ludzie a także inne istoty zaczynają ziewać. O tym był tak naprawdę film „Incepcja”[*], tylko producent ocenzurował w nim najgłębszy poziom snu, gdzie jest już tylko Koń Karino.


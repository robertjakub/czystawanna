---
date: 2020-06-19
title: "Genesis"
---

Początek lat siedemdziesiątych. Brytyjska młodzież, skoncentrowana na dobrach materialnych traci zainteresowanie życiem duchowym, co stopniowo coraz bardziej odciąga ją od **walijskiego prawie-katolickiego kościoła, najczystszej wanny w Walii**.
\
Młodzi coraz mniej wierzą w oczyszczająca moc **Pana Propera**. Co więcej, wielu z nich, przestaje ufać w historyczność samej postaci - do czego po cichu przekonuje ich konkurencyjna “Procter and Gamble”.

Grupa mężczyzn, za namową wikarego, zrzesza się pod nazwą Queen, by wykorzystując, swoje uzdolnienia muzyczne na powrót zainteresować rówieśników religią.
\
Freddie Mercury, pełniący funkcje ministranta, dostaje od wikarego pozwolenie by na potrzeby prób zespołu zaadaptować sakralną przestrzeń kościoła, pod warunkiem jednak, że nie będą się one odbywać w tym samym czasie co msze, a już na pewno nie w czasie najważniejszej ceremonii - odbywającej się raz na rok, upamiętniającej zstąpienie ducha świętego do najczystszej wannienki, gdzie biorąc prysznic, przy akompaniamencie chórów anielskich, duch podśpiewywał piosenkę: “Przez twe oczy, twe oczy zielone” Zenka Martyniuka i Little Richarda - “Wop, bop, a, loo, bop, a, lop, bam, boom”. W tym czasie, do szorowania pleców ustawiała się wielokilometrowa kolejka, składająca się z mędrców, świętych i matki Bosaka w kolejności od tych najmniej męskich aż do mamy pana Krzysztofa.

Freddie opętańczo szuka nowego brzmienia swojego zespołu. Wikary uświadamia mu, że przecież już je ma i że brzmi ono “Queen”. To załatwia sprawę i lider oddycha z ulgą.
W czasie rozmów z wikarym dochodzą do wniosku, że aby odsunąć młodzież od materializmu i zburzyć mur ich wewnętrznej pustki wokalista musi po prostu śpiewać bardzo głośno. Dobrze też gdyby w czasie koncertów, od czasu do czasu, wznosił dłonie do nieba, a jeśli z powodu trzymania mikrofonu nie będzie to możliwe, to chociaż łokcie.
Wiele lat później przyczynia się to do powstania, znanego nie tylko wśród wspólnot religijnych, tańca “kaczuchy”.
\
Podczas burzy mózgów wikary przypomina sobie, że jego ciotka Melania sprząta przecież Sydney Opera w Sydney, a także Royal Albert Hall w Wielkiej Brytanii i połowę Carnegie Hall w Nowym Jorku, co daje łącznie dwa i pół etatu. 
Dzięki posiadanym przez nią kluczom, wikaremu udaje się, po cichu zorganizować zespołowi Queen dwa i pół koncertu - pół dlatego, że w tym samym czasie, druga sprzątająca w Carnegie Hall w Nowym Jorku organizuje przedstawienie lalkowe dla swojego chrześniaka z gościnnym udziałem lalki sado-maso przebranej za J. Kaczyńskiego.
Początkowo na koncerty Queen przychodzi tylko najbliższa rodzina, jednak w miarę jak linia melodyczna wychwalająca czystość Wanny i Pana Propera, dojrzewa, docierając do brzmień majestatycznych i jednocześnie skocznych jak utwór Martyniuka, sala wypełnia się po brzegi a nawet jeszcze trochę poza nie, gdzie leży drabina i pod nią grube dziecko, od lat pałaszuje hamburgera.

*Dzięki koncertom, Walijski kościół, prawie-katolicki, najczystszej wanny w Walii notuje największy w swojej historii przyrost wiernych wynoszący, według wikarego, grubo ponad pińset.*

W krótkim czasie Freddie Mercury wraz z zespołem stają się najbardziej popularną grupą w kategorii zespołów wpuszczanych przez sprzątaczkę, a chwilę później wpuszczanych także przez tych, którzy sprzątają tylko u siebie w domu i to w niedzielę.
\
Sława zespołu dociera do Chin. Kierownictwo kościoła podejmuje decyzję o zmianie nazwy z walijskiego prawie-katolickiego kościoła, najczystszej wanny w Walii na <mark>chińsko-walijski prawie-katolicki kościół, najczystszej wanny w Walii lub być może w Pekinie ale raczej w Walii</mark>.

*Gdy ilość członków wspólnoty dorównuje Katolicko-watykańskiemu bratu, ma miejsce nieoczekiwane zdarzenie.*

W czasie tradycyjnych już prób w przestrzeni sakralnej kościoła, Freddie poszukując natchnienia idzie się pomodlić do umieszczonej za szybami i czczonej przez miliardy najczystszej wanny w Walii lub w Pekinie, ale raczej w Walii. Klęka i z przerażeniem zauważa że w, wannie poza jej czystością znajduje się coś jeszcze. Obraz poraża jego zmysły. W najczystszej wanience leży czarny i frywolnie zakręcony, łonowy włos!

> W ciągu kilku sekund wszechświat Freddiego rozpada się. Dusza pęka, umysł wpada w przepaść. Wszystko w co wierzył, wszystko, co dawało mu wiarę i stanowiło sens jego działań zawisa na włosku. Małym, kręconym i czarnym.

W amoku biegnie do przyjaciół. Popadają w obłęd. Rwą włosy. Wszyscy wrzeszczą na siebie nawzajem a następnie na Rogera Taylora, który w tym czasie krzyczy na kubek z gorącą herbatą.

Basista próbuje ratować się dyscypliną matematyczną, której nauczył się przy wciąganiu kokainy. - Jeśli kreski usypiesz naprawdę równolegle to one nigdy się nie przetną! - krzyczy jak poparzony, a chwilę później Roger Taylor wylewa mu na spodnie swój kubek z naprawdę solidnie nawrzeszczaną i gorącą herbatą. Tylko gitarzysta Brian May jest w miarę spokojny. „Nothing really matters, anyone can see!...”

John Deacon zakręca sobie na szyi strunę od gitary. Przed śmiercią próbuje na niej zagrać, ale wydaje się, że nie będzie stroić dopóki on się nie powiesi.
Brian May jako pierwszy odzyskuje zdrowy rozsądek. Wskakuje na fortepian i krzyczy: Słuchajcie!!! Ten włos, ten włos, który dzięki wielkiej łasce dał się zobaczyć, to kłaczek samego świętego ducha! To włos Pana Propera! To włos Pana Propera - wrzeszczy!
Wszyscy stają jak wryci.

Świat Freddiego scala się na nowo. Wszystko nagle wraca na swoje miejsce! Święty lok! Święty lok! Stało się! Błogosławieni cisi i ci co grają Rock! Wszyscy chwytają się tej myśli. Mercury unosi wzrok ku niebiosom. Gitarzysta Brian May to samo. 

*W bezkresie spojrzenia muzyków spotykają się i wtedy uwagę Freddiego przykuwa bardzo podejrzany detal.*

> Dlaczego na myśl o włosie łonowym Pana Propera wpadł właśnie Brian May? Ten, który, według całej dostępnej Freddiemu wiedzy ma całe mnóstwo, czarnych i kręconych loków - nie tylko na głowie!!! 

Gitarzysta wydaje się czytać w jego myślach - chwyta za gitarę i zrywa się do ucieczki. 
Freddie łapie statyw i rzuca się za nim w pogoń.
Brian May zaczyna zwalniać - płuca już nie te - daje się mu we znaki chilijski tytoń, który ze współczucia ukradł żabie chorującej na raka. Freddie rzuca w niego statywem. Trafia w głowę. *Ciemność!*

Mija dzień, dwa lub tydzień. Brian w końcu odzyskuje przytomność. Szpital - biel ścian. Obok niego nie ma już jednak przyjaciół. Na krześle siedzi tylko stary druh - koń Karino, który dyszy z troską i niepokojem. 

**Nie ma po co grać. Nie ma zespołu Queen.** Muzycy jak zombi wałęsają się bez celu, od czasu do czasu uderzając głową w jakiś lufcik albo parapet. Obok grającego Freddiego, Rami Maleka pojawia się Mr. Robot. Czystość została skażona. **Nie ma po co żyć…**

Brian May podnosi się z łóżka. Bierze gitarę i gra najsmutniejszego riffa jakiego dane było kiedykolwiek usłyszeć światu. „I'm just a poor boy and nobody loves me.”

-- **To przecież nie ja! To przecież nie ja! To nie mój kłaczek** - chlipie do dźwięków strun. - **Ale nikt mi nie wierzy! Nikt mi nie wierzy!**

*Nagle od strony umywalki słyszy mocny męski głos.*

-- **Ja ci wierzę, Brianie May! Ja ci wierzę!**

*Muzyk zrywa się*

-- **kto to? Jest tu kto?**

*Patrzy na konia Karino, ale ten na migi pokazuje, że on przecież nie potrafi mówić.*

-- **Jest tu kto?** - powtarza muzyk.

-- **Tak jest! Ale nie tylko tu mój bracie. Ja jestem wszędzie!** - odpowiada mu leżący w umywalce Pan Proper - **wpadłem sobie na kąpiel do wanny. To był mój włosek!**

*Koń Karino wierzga radośnie.*

W tym czasie pozostali muzycy uderzają głową akurat w lufcik i parapet w pobliżu szpitala. Słyszą donośne wyjaśnienia Pana Propera.

Wchodzą do sali szpitalnej i z płaczem ściskają kudłatego Briana May’a - gitarzystę powstałego na nowo zespołu “Queen”.
